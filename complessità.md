---
title: Sulla complessità come meta-teoria: dalla prospettiva dell'economia
author: 
    - name: Margherita Ciruzzi
      affiliation: Dipartimento di Economia, Università degli Studi dell'Insubria
lang: it
citeproc: true
metadata:
    bibliography: complexity.bib
cite-method: biblatex
---


# Sulla complessità come meta-teoria: dalla prospettiva dell'economia

## Sulla Complessità

### Una brevissima storia della complessità

Trattare il tema della complessità è generalmente qualcosa di molto difficile da fare per la natura sfuggente del termine. Innanzitutto, complessità è ormai diventata una buzzword spesso priva di significato proprio. Inoltre non esiste una definizione condivisa di cosa sia la complessità a livello scientifico [@horgan2015, citato in @holt2011, elenca 45 differenti idee da cui partire per cercare una definizione di complessità], rendendo difficile trattare con precisione l'argomento.

La causa di ciò credo divenga evidente una volta che si guarda il problema della definizione di complessità da una prospettiva storica. 

Una lista di ciò che oggi è senza dubbio oggetto di studio da parte della teoria della complessità non può non contenere, tra le altre cose, i sistemi dinamici (in particolare il caos deterministico e la teoria delle biforcazioni) e la meccanica statistica. Per entrambe le discipline di studio è possibile ricondurne la nascita (o almeno un momento fondativo) agli anni 1870, quando Poincaré pubblicò i primi lavori sulle ricorrenze e Boltzmann presentò i primi risultati su cui fondare la meccanica statistica.

D'altra parte, il termine complessità entra nel lessico scientifico con l'articolo di @anderson1972 del 1972 "More is Different", che apre mettendo in discussione il paradigma riduzionista su cui si basa la scienza moderna, riconoscendo che sebbene si possa creare una gerarchia di scienze secondo la visione riduzionista (ad esempio fisica -> chimica -> biologia -> fisiologia -> psicologia -> sociologia) non è sostenibile affermare che "X è semplicemente Y applicata".

Nel momento in cui Anderson pubblica il suo articolo, però, sono già stati sviluppati numerosi metodi matematici per gestire i "sistemi complessi" e si è già diffuso un _senso comune_ su quali problemi siano oggetto di studio da parte della teoria della complessità (come citato prima i sistemi dinamici e la termodinamica, a cui possiamo aggiungere, senza pretesa di esaustività, la teoria dell'informazione, i processi stocastici, i modelli computazionali ad agenti, la teoria dei giochi, la teoria dei grafi o delle reti). In altre parole, nel momento in cui compare una definizione e un tentativo di fondare metodologicamente il campo di ricerca, lo sviluppo delle tecniche matematiche per indagarlo è già avanzato e si è sviluppato in una prospettiva riduzionista.

Compare qui una tensione che è probabilmente il punto focale dell'articolo: seguendo Anderson la complessità non può che essere riduzionista ma i metodi matematici della teoria della complessità nascono in una prospettiva riduzionista.

Torniamo alla meccanica statistica come archetipo. Il problema che essa risolve è di ricondurre un fenomeno macroscopico (le leggi della termodinamica e l'irreversibilità dei processi fisici) alle leggi microscopiche note (la dinamica molecolare) come prescritto dal paradigma riduzionista.  Ciò elimina la necessità di avere due differenti teorie per il microscopico e il macroscopico, riconducendo i fenomeni macroscopici a manifestazioni di leggi microscopiche.

Ciò in teoria. Nella pratica le leggi macroscopiche rimangono correntemente in uso per ragioni di semplicità e adeguatezza, perché descrivono meglio la realtà macroscopica e restituiscono rappresentazioni più semplici da usare e che sono comunque sufficientemente accurate. Inoltre, la meccanica statistica ha creato una nuova descrizione mesoscopica dove le leggi microscopiche e macroscopiche si toccano descrivendo fenomeni che possono essere spiegati però solo da un terzo gruppo di leggi (mesoscopiche).

In questo senso possiamo tornare all'intuizione di Anderson: nel momento in cui si prova a ridurre il macroscopico al microscopico si perde in accuratezza nella descrizione del macroscopico (o almeno di praticità) mentre si esplora un'area grigia che non appartiene né al macroscopico né al microscopico e, al contempo, appartiene ad entrambi.

### Definizioni e fraintendimenti

Per procedere oltre nella discussione è probabilmente necessario quantomeno avvicinarsi a una definizione dell'oggetto di studio: la complessità.

I concetti che più spesso vengono associati a quest'idea sono la relazione tra le parti e il tutto, la differenza tra comportamenti individuali e collettivi, le proprietà emergenti, le relazioni tra le parti, la non-linearità [La non-linearità sembra un po' la carta spaiata nell'elenco, ma la sua relazione con gli altri elementi è semplice da mostrare. Pensiamo a un insieme di elementi xi e pensiamo di aggregarli sommandoli come X=Sxi. Allora il cambiamento dell'aggregato al cambiamento di uno degli elementi dell'insieme è DX=Dxi, identificando i cambiamenti macro e microscopici ed eliminando la necessità di due rappresentazioni diverse. Un caso forse più comune, ma analogo, in economia è quello della log-linearità quando la funzione di aggregazione è il prodotto, ovvero X = log(Pxi) e DX=Dlog(xi).].

Ciò giustifica l'uso intercambiabile di _complessità_ e _sistema complesso_ (ad esempio fisica della complessità o fisica dei sistemi complessi): la differenza tra un sistema e un più generico ente risiede nell'assumere la divisibilità del primo in costituenti in relazione tra loro. 

Complessità come strumenti o complessità come epistemologia

### Complessità come meta-teoria

Una metafora

Una definizione

Delle conseguenze

Una nota sul pluralismo

## Sull'Economia

### Riduzionismo e marginalismo

### Tre archetipi di relazione

#### Neo-empiricismo

#### Post-neoclassico

#### Santa Fe

### Limiti e prospettive



